---
---
Redovisning kmom03
=========================

### Hur känns det att vara styrd till ett vertikalt grid, hämmande eller stödjande?

Stödjande. Det är skönt att veta var man kan lägga regionerna. Det gäller att tänka utanför gridet, men att spela på det. I kurslitteraturen fanns en massa bra exempel på hemsidor som inte såg ut som att de var stylade m.h.a. ett grid, men som var det. De sidorna var snygga och balanserade, utan att vara kantiga. Det hoppas jag kunna åstadkomma i slutet av denna kursen.

### Hur känns det att jobba med ett typografiskt horisontellt/baseline grid, ser du någon poäng med det?

Absolut. Det ökar verkligen läsbarheten om det används rätt. Det typografiska gridet känns inte lika hjälpsamt som det vartikala gridet just nu. Men efterhand som vi leker mer med typsnitt och storlekar så antar jag att det kommer att ändras. Jag tycker även att det är svårare att anpassa elementen på sidan till det typografiska gridet, vilket delvis kan vara varför jag tycker det är mindre hjälpsamt.

### Berätta om hur du valde typsnitt till din webbplats.

Jag ville ha något typsnitt utan serifer, då jag tycker det är mer "lekfullt". Jag ville också ha en text som var lätt och luftig, eftersom övrig layout på min sida är ganska tung och kantig. Jag valde Cambria och ökade både textstorleken och radhöjden för att få det lite luftigare och mer läsbart.

### Har du jobbat med liknande gridbaserade layouttekniker sedan tidigare?

Nej, detta är första gången. Det närmsta jag kommit är väl att möblera Sims-hus, men då använde jag för det mesta fusk som gjorde att jag kunde placera saker utanför gridet.

### Hur känns det att jobba med LESS och moduler? Lyckas du återanvända moduler mellan teman för kmom02 och kmom03?

Jag tycker att det känns bra. Det är smidigt att kunna återanvända kod, som i base- och layout-modulerna. Det känns också som att koden är mer strukturerad och i ordning. Ibland tappar jag bort vilken modul som innehåller vad, då jag inte är helt 100 på katalogstrukturen än. Jag har återanvänt kod ifrån tidigare teman, men inte importerat samma moduler då jag velat strukturera om eller ändra så pass mycket att det känts bättre att göra nytt.

### Hur gick det med din responsivitet för webbplatsen?

Det gick bra. Det är mycket lättare med griden. Jag hade såklart kunnat lägga in mycket mer responsivitet, men jag har testat och förstått grunden med hur man lägger till responsivitet när man arbetar med grid.

### Vilken är din TIL för detta kmom?

Media querys när jag arbetade med responsivitet. Jag har inte riktigt förstått hur det fungerat tidigare, men nu, speciellt efter videoserien, så känner jag att jag verkligen förstår det och kna arbeta med det på egen hand.
